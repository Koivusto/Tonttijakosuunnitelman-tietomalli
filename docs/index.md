---
layout: "default"
title: "Tonttijakosuunnitelman tietomalli"
description: "Tonttijakosuunnitelman kansallinen tietomalli täydentää aiempia kaavatietomalleja"
page: "main"
---
# Tonttijakosuunnitelman tietomalli

Tonttijakosuunnitelmatietomallin laatiminen -projektissa on laadittu tonttijakosuunnitelman käsitteet, looginen tietomalli ja sen soveltamisprofiili, joka kuvaa tonttijakosuunnitelman laatimista joko asemakaavan laatimisen yhteydessä tai erikseen hyväksyttävänä suunnitelmana. Projekti on osa Ryhti-hanketta. 

Loogisen tason tietomalli määrittelee kaikille tonttijakosuunnitelman kohteille yhteiset tietorakenteet, joita sovelletaan tonttijaon ilmaisemiseen laadittujen soveltamisohjeiden ja niissä kiinnitettyjen koodistojen sekä elinkaari- ja laatusääntöjen mukaisesti. Looginen tietomalli pyrkii olemaan mahdollisimman riippumaton tietystä toteutusteknologiasta tai tiedon fyysisestä esitystavasta.

Ympäristönministeriön rahoittamassa Ryhti-hankkeessa määritellään rakennetun ympäristön tietoja yhteisen, kansallisen tietomallin alle. Tarkoituksena on yhdenmukaistaa rakennetun ympäristön tiedonhallintaa yhteisten, kansallisten standardien alle. Lähtökohtana on uudistuvan maankäyttö- ja rakennuslain pykäläluonnos. Maankäyttö- ja rakennuslaki uudistuu tulevien vuosien aikana. Voit tutustua lain valmistelutyöhön [täällä](https://www.mrluudistus.fi).

Tämä sivusto ja sen kuvaamat tietomallit pohjaavat saman hankkeen yhteydessä jo julkaistuun kaavatietomalliin, johon voi tutustua [täällä](https://kaavatietomalli.fi/). Yhtymäkohdat asema- ja yleiskaavojen tietomalleihin on kuvattu tällä sivustolla. Hankkeen etenemisen myötä on tulee syntymään vielä uusia tietomalleja.

Tämä sivusto jakautuu seuraaviin osa-alueisiin:
- Käsitemalli
- Looginen tietomalli
- Soveltamisprofiili
- Tietovirtaus kaavatietomallin kanssa
- Mallin soveltamisohjeet ja käyttöesimerkit
- Projektin aikaiset tuotokset, kuten kyselyt

Tietomallista järjestettiin kansallinen kommentointikierros xx/2021. Tonttijakosuunnitelman tietomallia kehitetään läpi Ryhti-hankkeen elinkaaren, ja myös siitä eteenpäin. 

Toistaiseksi tontinjakosuunnitelmasta on säädetty osana lainvoimaista [maankäyttö- ja rakennuslakia (MRL)](https://www.finlex.fi/fi/laki/ajantasa/1999/19990132). Lisätietoja tontinjakosuunnitelmasta voi lukea [Maanmittauslaitoksen](https://www.mml.fi) ja [ympäristöministeriön](https://www.ym.fi) sivuilta. 

**Kaavatietomallin ja tonttijakosuunnitelman tietomallin suhde**

Kaavatietomallin mukaiset kaavamääräykset, joiden laji-attribuutin arvo on Tonttijako-koodin “Esitontti” tai “Sitova tonttijako laadittava”, ovat aluemaisia lähtötietoja tonttijakosuunnitelman laatimiselle.

Tonttijakosuunnitelman tietomallin esitonteille kaavamääräykset linkitetään suoraan kaavatietomallista. Linkitys tietomallien välillä perustuu viittaustunnukseen, joka muodostetaan Tonttijakosuunnitelman tietomallin Kaavamaarays-luokan liittyvanKaavamaarayksenTunnus-attribuutille annettavalla Kaavatietomallin Kaavamääräys-luokan viittaustunnuksella.

{% include note.html content="Sivustoa ylläpitää [Ubigu Oy](https://www.ubigu.fi). Yhteyshenkilö projektille on Marko Kauppi." %}
